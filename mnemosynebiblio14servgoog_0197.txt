unsrun omncs. 193

Avide arripui opes improbo labore a te conquisitas ultro·
que omnium Academiarum alumnis oblatas , neque me unquam
paenituit operae , quam in tuis scriptis posueram.

Quod autem multi tui discipuli fecerunt, facere non potui,
ut tua vestigia secutus, quid vires meae in emendandis veteribus
scriptoribus valerent temptarem. Mox enim in ludi magistrorum
numerum , quo ante alios, meae aetati suppares Gymnasiorum
rectores referendos esse tibi auctor sim , ascitus , praeter scholas
publicas , in quibus fere universam rerum divinarum atque hu·
manarum scientiam discipulis tradere coactus eram , cum fidei
fortasse multum, parum sane nummorum in arca esset, occupa·
tus fui in scholis privatis vel privatissimis , quales maiores
nostri appellabant, habendis et libris in usum studiosae pueri-
tiae scribendis , ut Martham alerem panemque lucrarer. Sed
nostrae quoque civitati lux quaedam affulsit paullatimque res
in melius cessit. Accrevit stipendium quasi-castrense , decrevit
horarum et disciplinarum Gymnasii doctoribus mandatarum
numerus, ita ut iam, quod ab aequalibus meis vix exspectari
potuerit, a iuvenibus qui senioribus quasi succrescunt, merito
exigatur. Id unum metuo , ne Horatii immemores materiam
suis viribus iniquam sumant et parum diu versantes quid umeri
terre valeant quidve recusent, haud potenter res suas legant.

Etenim , si quid video , fuerunt iam inter eos qui te imitati
vetera monumenta a corruptelarum sordibus purgare studuerunt,
multi ociores, Icari quam Daedali similiores, quorum scripta
non dico ultimos Gelonos, sed ne peritus quidem Hiber Rbo-
danique potor noscet.

Idem fere iis accidit , quod in litteris patriis nepotibus Ludi
magistri, poetae facetissimi a Iac. Lennepio quondam populari-
bus commendati, ut ingenio parum valentes et obtusiores animi
acie ‚ auctoris sui virtutes leporum salisque urbani frustra imi-
tati, in vitia tantum incurrerent. Sic invita Minerva hi quoque
te aemulati mutabant quaecunque primo obtutu minus probata
displicuerant, immo saepe summa imis miscentes suum rerum
verborumque ordinem hand exiguo veterum scriptorum detri-
mento substituentes, ea animi dote mihi carere visi sunt , quam
in nullo homine docto desiderari oportet, ut in mentem alienam
usque penetrare didicerint, De talibus doctis doctoribus profecto

18

